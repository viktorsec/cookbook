---
title: "Cícerové karí"
date: "2020-04-29"
image: ../images/cicerove-kari.jpg
categories:
  - "vege"
---

Jedlo podobné tomuto som jedol v Thali, pokúsil som sa ho zreplikovať a upraviť podľa svojho gusta.

### Suroviny
- cibuľa
- olej
- sušený cícer
- polka žltej papriky
- krájané paradajky / pretlak
- žltá curry pasta
- kokosový krém
- sušený cesnak
- jeera powder / rímska rasca
- citrónová šťava / kyselina citrónová
- soľ

### Postup
Vlož cícer do misky, zalej ho vodou a odlož odmočiť do chladničky. Ak ho necháš príliš dlho mimo chladničky, skysne.

Počkaj aspoň osem hodín. Vyber cícer a sceď ho. Opraž na panvici cibuľu. Pridaj do nej trošku kokosového krému. Rozmiešaj v ňom curry pastu, cesnak a jeera powder.

Pridaj cícer, paradajky a potom papriku. Miešaj, bude sa to pripekať. Idea je, aby to bolo menej tekuté než iné karí. Chceš guličky cíceru obalené v niečom červenom, nie omáčku. Dochuť citrónovou šťavou a soľou.

Jedlo vyhlás za hotové skôr, než zelenina zmäkne.
