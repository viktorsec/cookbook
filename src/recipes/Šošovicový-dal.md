---
title: "Šošovicový dal"
date: "2020-07-11"
image: ../images/sosovicovy-dal.jpg
categories:
  - "vege"
---

Na tomto indickom jedle sa mi páči, že je oproti bežným kari rýchlo hotové a netreba naň žiadne čerstvé suroviny. Všetko čo naň treba si udržiavam stále doma a nie je príliš vyberavé ani na koreniny — pokojne sa dajú nahradiť inými.

### Suroviny
- cibuľa
- olej
- sušená šošovica
- zázvor
- sušené chilli papričky
- garam masala pasta / kari pasta
- paradajky / konzervované paradajky _(optional)_
- citrónová šťava / kyselina citrónová _(optional)_
- koriander / sušený koriander _(optional)_
- čierne korenie, práškové chilli, granulovaný cesnak _(optional)_
- biely jogurt _(optional)_
- soľ

### Postup
Nakrájaj cibuľu na panvicu a opraž. Pridaj všetky korenia. Šošovicu premy (Premi? Aké zvláštne slovo.) vo vode a vysyp na panvicu. Prilej trochu vody a pomiešaj.

Prilievaj vodu, aby sa šošovica uvarila/udusila a zároveň ti príliš neprihorela. Ošúp zázvor, nakrájaj na malé kocky a pridaj. Môžeš pridať aj paradajky.

Ak je šošovica mierne rozvarená, tak máš hotové. Podávaj so svojim výberom z vyššie uvedených _(optional)_ kondimentov (okrem paradajok).
